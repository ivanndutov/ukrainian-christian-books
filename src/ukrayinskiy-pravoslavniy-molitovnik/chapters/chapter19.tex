\documentclass[chapters.tex]{subfiles}

\begin{document}
\chapter{Благословення релігійних і церковних предметів}
\section{Молитва на освячення будь-якої релігійної речі}
Боже, Твоє слово освячує все на землі. Пошли Своє благословення на цю річ (назва речі) і вчини так, щоб кожен, хто з вдячністю буде використовувати її згідно з Законами Церковними і Твоєю Волею, отримав від Тебе через прикликання Твого Святого Імені здоров’я для тіла й опіку для душі. Поблагослови усіх тих, хто зберігатиме або вживатиме цю освячену річ. Нехай вона спонукає їх до того, щоб вони вдавалися до Тебе в молитві й шукали Твоєї допомоги та щоб Тобі й ближнім щоразу краще служили через Ісуса Христа, Господа нашого. Амінь.

\section{Молитва на освячення придорожнього хреста}
Безмірно добрий Отче! Ти послав Свого Єдинородного Сина, щоб спасти нас. Поблагослови й освяти цього Хреста Твого, силою й молитвою Церкви Твоєї, Спасителю наш! Через страждання і Твою смерть, Хрест став для нас знаком спасіння. У цьому знаку є наша перемога.

Твоїм Хрестом, Господи, ми позначені, і, бажаючи перебувати біля Тебе, щоденно беремо свій хрест на себе і хочемо Тебе наслідувати. Твій Хрест є для нас надією воскресіння і слави. Нехай твій Хрест, Господи, буде для нас силою проти зла і протистояння нам. Нехай він буде знаком освячення нашої праці та наших родин, через Христа, Господа Нашого. Амінь.

\section{Молитва на освячення медальйонів}
Господи Боже, поблагослови цей медальйон і вчини так, щоб для кожного, хто буде його з побожністю носити, він був нагадуванням про християнську гідність й став щитом віри проти всіляких диявольських напастей. Ісусе Христе, через Хрещення і Миропомазання Ти покликав нас давати свідчення віри перед людьми. Просимо Тебе, поблагослови всіх тих, хто носитиме ці медальйони, як вираження нашої віри. Зміцни їхню довіру і вірність Тобі й приведи їх до Небесного Царства, де з Отцем, і Сином, і Святим Духом Ти живеш і Царюєш на віки вічні. Амінь.

\section{Молитва на благословення свічок}
Господи Ісусе Христе, Істинне Світло, Ти освітлюєш кожну людину, яка приходить на цей світ. Поблагослови ці свічки і вчини так, щоб ми, освітлені світлом Святого Духа, впізнавали, що подобається Тобі, і могли колись оглядати сяйво Слави Твоєї, бо Ти живеш і Царюєш на віки вічні. Амінь.
\end{document}